„Úgy áll ott a várrom,
mint öreg király fején korhadt koronája.
Ajtónak, ablaknak nyílásán áttör a
nap fénye, s az a fény a távolból
mintha drágaköve volna a koronának.”

Eötvös Károly

1259: Kalián a zalai ispánsággal együtt fiának, István ifjabb királynak adományozta a várat
-: Királyi tulajdonba kerül (IV. Béla)
1275-1289 III. Péter, veszprémi püspök 1275-1289 között elfoglalta

1344-ben Nagy Lajos király a várat és birtokait Bulcsu csanádi püspök nemzetségéből származó Lőrinc fiának, Istvánnak adományozza. 1348-ban a vár birtokjoga a Móriczhidai családra száll.
I. Ulászló 1441-ben némai Kolos Jeromosnak adományozta a várat és a váruradalmat.
1526-ban a pannonhalmi apát tiltakozása ellenére II. Lajos király a várat és birtokait a tóti Lengyel Lászlónak és fiainak adományozza, majd a vár évszázadon át a család tulajdonában marad.
1600-as években folyamatosan növekedett a vári hadi ellátottsága.
Pusztulása a 17. század legvégén kezdődött: egy viharos napon villámcsapás következtében kigyulladt és nagyobb része leégett. Akkor pusztultak el a várra vonatkozó oklevelek, számadások és egyéb feljegyzések, melyeket ott őriztek. A pusztulást igen meggyorsította Lipót császár 1702-ben kiadott rendeletének végrehajtása: a császár az ország nyugalmára és nehéz anyagi helyzetére hivatkozva elrendelte a magyarországi várak legnagyobb részének tervszerű lerombolását.
Rákóczi szabadságharca idején a Dunántúlt megszálló kuruc seregek már nem is használják a várat, amely a vár használhatatlan állapotára enged következtetni. Köveit elhordják az újraépülő falu házainak építéséhez.

A műemlék vár a Magyar Állam tulajdona és 2008. július 1. óta Szigliget Község Önkormányzata működteti. Korábban az üzemeltetési feladatokat a Váralapítvány látta el.

Forrás:https://www.szigligeti-var.hu/
